De preekstoel werd in opdracht gegeven aan een Duitse houtsnijder Adam Straesz. Hij bouwde de hoogste preekstoel van Nederland. De houtsnijder heeft een thema gebruikt, een uitspraak van Jezus Christus: Ik ben de ware wijnstok, jullie zijn de ranken. Je ziet de trossen en de ranken overal afgebeeld op de preekstoel. Hij heeft 5 jaren over de preekstoel gedaan. Hij begon in 1617 en heeft in elke traptrede de jaartallen vermeld. In 1622 was de preekstoel klaar. In de bovenste trede heeft hij in afkortingen en in half Duits half Nederlands gezet: zo lang ik heb gewerkt. Toen de preekstoel klaar was, kreeg de kunstenaar veel kritiek over zijn werk. Toen had hij een rijmpje neergezet in het oud Nederlands die luidt: Mensen die er verstand van hebben kunnen het waarderen, mensen die er geen verstand van hebben praten alleen onzin.